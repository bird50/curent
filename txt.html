<html>
<body>
 ที่ 
มกราคม 2561

เรื่อง   	ขอยืนยันผลการประชุมคณะทำงานเกี่ยวกับผลกระทบจากโครงการเขื่อนยกระดับในแม่น้ำเจ้าพระยาและน่านเพื่อการเดินเรือ 
เรียน	อธิบดีกรมชลประทาน
สิ่งที่ส่งมาด้วย 	1) บันทึกรายงานการประชุมวันที่ 7 ตุลาคม 2557
		2) บันทึกรายงานการประชุมวันที่ 17 ธันวาคม 2557
3) สำเนาคู่ฉบับคำสั่งกรมชลประทาน แต่งตั้งคณะทำงานพิจารณาผลกระทบจากโครงการเขื่อนยกระดับในแม่น้ำเจ้าพระยาและน่านเพื่อการเดินเรือของกรมเจ้าท่า ลงวันที่ 5 กุมภาพันธ์ 2558
		3) บันทึกรายงานการประชุมวันที่ 23 กุมภาพันธ์ 2558
		4) บันทึกรายงานการประชุมวันที่ 3 เมษายน 2558
		5) บันทึกรายงานการประชุมวันที่ 14 สิงหาคม 2558
		6) บันทึกรายงานการประชุมวันที่ 6 พฤศจิกานย 2558
เนื่องจากกรมเจ้าท่ามีภาระกิจที่จะต้องพัฒนาการขนส่งทางน้ำภายในประเทศโดยมีวัตถุประสงค์ที่จะก่อให้เกิดประโยชน์ต่อเศรษฐกิจและสังคมโดยส่วนรวม คือมีผลให้ค่าขนส่งถูกลงเนื่องจากขนส่งได้คราวละมากๆ กรมเจ้าท่าจึงได้ว่าจ้างที่ปรึกษาดำเนินการสำรวจออกแบบรายละเอียดและศึกษาผลกระทบสิ่งแวดล้อมในรายละเอียดโครงการก่อสร้างเขื่อนยกระดับในแม่น้ำเจ้าพระยาและน่านเพื่อการเดินเรือ โดยมีองค์ประกอบคือเขื่อนยกระดับน้ำ 2 แห่ง ที่ อ.พยุหคีรี จ. นครสวรรค์ และ อ. พรหมบุรี จ. สิงห์บุรี และอาคารประกอบ การขุดลอกแม่น้ำเพื่อให้มีความลึกเหมาะสมต่อการเดินเรือ การก่อสร้างเขื่อนป้องกันตลิ่ง รวมถึงการก่อสร้างประตูเรือสัญจรที่เขื่อนทั้งสองแห่งและประตูเรือสัญจรที่เขื่อนเจ้าพระยาด้วย 
การดำเนินโครงการของกรมเจ้าท่าจะสัมฤทธิผลตามวัตถุประสงค์ได้ จะต้องอาศัยความร่วมมือจากหลายภาคส่วน โดยเฉพาะกรมชลประทานซึ่งมีภาระกิจหลักเกี่ยวกับการบริหารจัดการน้ำ ซึ่งเป็นปัจจัยสำคัญที่จะส่งเสริมให้โครงการของกรมเจ้าท่าประสพความสำเร็จได้ กรมเจ้าท่าจึงร้องขอมายังกรมชลประทานเพื่อให้มีการจัดตั้งคณะทำงานเพื่อพิจารณารายละเอียดทางด้านเทคนิคและประเด็นอื่นๆที่อาจมีผลกระทบต่อโครงการของกรมชลประทาน กรมชลประทานจึงได้แต่งตั้งคณะทำงานพิจารณาผลกระทบโครงการเขื่อนยกระดับในแม่น้ำเจ้าพระยาและน่านเพื่อการเดินเรือ ในวันที่ 5 กุมภาพันธ์ 2558 เพื่อหาข้อสรุปในการดำเนินการที่เกี่ยวข้องกับโครงการเขื่อนยกระดับฯ ของกรมเจ้าท่า และได้มีการประชุมร่วมกันระหว่างกรมชลประทาน กรมเจ้าท่าและกลุ่มบริษัทที่ปรึกษาของกรมเจ้าท่า ทั้งคณะทำงานชุดใหญ่และคณะทำงานย่อย มีการลงพื้นที่เพื่อหารือกับสำนักชลประทานและโครงการชลประทานที่เกี่ยวข้องอย่างต่อเนื่องหลายวาระ โดยได้มีการประชุมคณะทำงานพิจารณาผลกระทบฯ 3 ครั้ง ผลการประชุมมีข้อยุติของประเด็นต่างๆ ดังนี้

1	กรณีน้ำหลาก
1.1 จะต้องปรับปรุงประตูระบายน้ำเดิมที่ชำรุดตามคลองย่อยที่เชื่อมต่อกับแม่น้ำเจ้าพระยาและน่าน และจะต้องก่อสร้างประตูระบายน้ำเพิ่มเติมตามคลองย่อยที่ยังไม่มีประตูระบายน้ำโดยให้หน่วยงานที่รับผิดชอบคลองย่อยดำเนินการก่อสร้างประตูระบายน้ำภายใตงบประมาณที่จัดสรรให้โดยกรมเจ้าท่า
1.2 ผลกระทบต่อโครงการส่งน้ำและบำรุงรักษามหาราช กรมชลประทานได้ก่อสร้างอาคารไซฟอนเพื่อระบายน้ำจากคลองเชียงรากลงสู่แม่น้ำเจ้าพระยา ยกเลิกประตูระบายน้ำบางโฉมศรี และก่อสร้างสถานีสูบน้ำบางโฉมศรีทดแทนประตูระบายน้ำเดิม ส่วนประตูระบายน้ำบางเก้าชั่ง กรมเจ้าท่าจะจัดสรรงบประมาณให้กรมชลประทานก่อสร้างสถานีสูบน้ำเพื่อระบายน้ำจากคลองเก้าชั่งลงสู่แม่น้ำเจ้าพระยาในฤดูน้ำหลาก
2	กรณีน้ำแล้ง กรมชลประทานจะต้อง[พิจารณา]ดำเนินการดังต่อไปนี้
2.1 ประกาศขยายเขตชลประทานตามลำน้ำเจ้าพระยาทั้งสองฝั่งตั้งแต่ [ หากมีการดำเนินโครงการเขื่อนยกระดับในแม่น้ำเจ้าพระยาและน่านเพื่อการเดินเรือ กรมชลประทานจะพิจารณาการประกาศทางน้ำชลประทาน แม่น้ำเจ้ายา โดยให้ครอบคลุมช่วงที่มีการทดน้ำยกระดับขึ้นตั้งแต่]จังหวัดพระนครศรีอยุธยาจนถึงปากน้ำโพจังหวัดนครสวรรค์ ในลำน้ำปิงจากจุดบรรจบกับแม่น้ำเจ้าพระยาตามลำน้ำปิงเป็นระยะทาง 19 กม ลำน้ำยมจากจุดบรรจบกับแม่น้ำน่านตามลำน้ำยมเป็นระยะทาง 45 กม ลำน้ำน่านจากจุดบรรจบกับแม่น้ำเจ้าพระยาตามลำน้ำน่านเป็นระยะทาง 79 กม 
      2.2 บังคับใช้กฎหมายที่ปรับปรุงให้มีความเหมาะสม [โดยกรมชลประทานได้ยึดระเบียบ กฏหมาย A ทั้งนี้กลุ่มบริษัทที่ปรึกษาได้นำเสนอให้ปรับปรุงแก้ไขโทษของแต่ละฐานความผิด นั้นกรมชลประทานเห็นตามในเบื้องต้นและจะดำเนินการพิจารณาเสนอข้อกฏหมายเพื่อปรับปรุงแก้ไขในลำดับต่อไป ซึ่งการดำเนินการดังกล่าวอาจเกี่ยวเนื่องกับพรบ.น้ำที่กำลังดำเนินการอยู่ โดยมีหลายภาคส่วนที่เกี่ยวข้อง จึงขึ้นอยู่กับการพิจารณาในขั้นนั้น ๆด้วย]ตามที่กลุ่มบริษัทที่ปรึกษาได้นำเสนอให้ปรับปรุงแก้ไขโทษของแต่ละฐานความผิดอย่างเคร่งครัด
3	การก่อสร้างประตูเรือสัญจรบริเวณเขื่อนเจ้าพระยา หากต้องมีการก่อสร้างโดยพิจารณาจากทางเลือกที่กลุ่มบริษัทที่ปรึกษาเสนอไว้ 4 ทางเลือกนั้น กรมชลประทานพิจารณาเลือกทางเลือกที่ 4 ซึ่งประตูเรือฯ จะอยู่ฝั่งซ้ายของโรงไฟฟ้าพลังน้ำเขื่อนเจ้าพระยา โดยกรมเจ้าท่าเป็นผู้ดำเนินการก่อสร้างประตูเรือสัญจรพร้อมอาคารประกอบและดำเนินการรื้อย้ายบ้านพักเจ้าหน้าที่โครงการส่งน้ำฯ เขื่อนเจ้าพระยาและโครงการส่งน้ำฯ มหาราช ไปยังพื้นที่ที่กรมชลประทานเห็นว่าเหมาะสม
4	การจัดการบริหารโครงการ
หลักการออกแบบเขื่อนยกระดับฯ เพื่อกักเก็บน้ำไว้เพื่อการเดินเรือเท่านั้น ไม่ได้มีวัตถุประสงค์อื่นใด ดังนั้น การบริหารจัดการน้ำ จะดำเนินการเพียงเพื่อรักษาระดับน้ำให้มีความลึกเพียงพอต่อการเดินเรือ การระบายน้ำจะดำเนินการตามขั้นตอนปกติ โดยที่ความต้องการที่ท้ายน้ำของเขื่อนเจ้าพระยาในฤดูแล้งจะต้องไม่น้อยกว่า 70 ลบม. ต่อวินาที หากมีน้ำหลาก จะต้องระบายให้ทันไม่เกิดน้ำท่วมล้นตลิ่ง แต่หากมีปริมาณน้ำสูงมากจนท่วมล้นตลิ่ง ก็ไม่สามารถจัดการอะไรได้ จะต้องปล่อยให้เป็นไปตามธรรมชาติที่มักจะมีการท่วมล้นตลิ่งในบางปีตามสถิติที่พบ
องค์กรบริหารโครงการ ในเบื้องต้นจะมีโครงสร้างคล้ายคลึงกับองค์กรบริหารเขื่อนเจ้าพระยา แต่จะไม่มีหน่วยงานส่งน้ำและบำรุงรักษาเนื่องจากไม่มีวัตถุประสงค์เพื่อการชลประทาน โดยจะมีกรมเจ้าท่าเป็นส่วนหนึ่งขององค์กรนี้ ทั้งนี้การบริหารประตูเรือสัญจรแห่งใหม่ที่เขื่อนเจ้าพระยาก็จะเป็นเช่นเดียวกันกับรูปแบบการบริหารประตูเรือที่เขื่อนยกระดับ
ขอบเขตความรับผิดชอบของกรมเจ้าท่าและกรมชลประทาน แบ่งตามภาระกิจและกิจกรรมที่เกี่ยวข้องดังนี้
1.	กรมเจ้าท่ารับผิดชอบการปิด-เปิดประตูเรือ และการบำรุงรักษาประตูเรือ การควบคุมการจราจรทางน้ำ การเก็บสถิติเรือ สินค้า และการแจ้งเตือนผู้ประกอบการการเดินเรือ รวมทั้งการบำรุงรักษาพื้นที่บริเวณหัวงาน และอาคารต่างๆ ที่อยู่ในความรับผิดชอบ
2.	กรมชลประทานรับผิดชอบการปิด-เปิด ประตูระบายน้ำ การบำรุงรักษาเขื่อนและประตูระบายน้ำ รวมทั้งการบำรุงรักษาพื้นที่บริเวณหัวงาน และอาคารต่างๆ ที่อยู่ในความรับผิดชอบ

	กลุ่มบริษัทที่ปรึกษาจึงได้สรุปภาระกิจของกรมชลประทานในการสนับสนุนการดำเนินโครงการก่อสร้างเขื่อนยกระดับในแม่น้ำเจ้าพระยาและน่านเพื่อการเดินเรือของกรมเจ้าท่าจากผลการประชุมคณะทำงานฯดังต่อไปนี้
1)	ปรับปรุงประตูระบายน้ำเดิมที่ชำรุดตามคลองย่อยที่เชื่อมต่อกับแม่น้ำเจ้าพระยาและน่าน และจะต้องก่อสร้างประตูระบายน้ำเพิ่มเติมตามคลองย่อยที่ยังไม่มีประตูระบายน้ำในส่วนที่อยู่ในความดูแลรับผิดชอบของกรมชลประทานภายใต้งบประมาณก่อสร้างของกรมเจ้าท่า
2)	ก่อสร้างสถานีสูบน้ำเพื่อระบายน้ำจากคลองเก้าชั่งลงสู่แม่น้ำเจ้าพระยาในฤดูน้ำหลากภายใต้งบประมาณก่อสร้างของกรมเจ้าท่า
3)	ประกาศขยายเขตชลประทานตลอดลำน้ำเจ้าพระยาทั้งสองฝั่งตั้งแต่จังหวัดพระนครศรีอยุธยาจนถึงปากน้ำโพจังหวัดนครสวรรค์ ในลำน้ำปิงจากจุดบรรจบกับแม่น้ำเจ้าพระยาตามลำน้ำปิงเป็นระยะทาง 19 กม ลำน้ำยมจากจุดบรรจบกับแม่น้ำน่านตามลำน้ำยมเป็นระยะทาง 45 กม ลำน้ำน่านจากจุดบรรจบกับแม่น้ำเจ้าพระยาตามลำน้ำน่านเป็นระยะทาง 79 กม และบังคับใช้กฎหมายที่ปรับปรุงให้มีความเหมาะสมตามที่กลุ่มบริษัทที่ปรึกษาได้นำเสนอให้ปรับปรุงแก้ไขโทษของแต่ละฐานความผิดอย่างเคร่งครัด
4)	การปิด-เปิด ประตูระบายน้ำ การบำรุงรักษาเขื่อนและประตูระบายน้ำ รวมทั้งการบำรุงรักษาพื้นที่บริเวณหัวงาน และอาคารต่างๆ ที่อยู่ในความรับผิดชอบ
5)	ก่อสร้างประตูเรือสัญจรแห่งใหม่ที่เขื่อนเจ้าพระยาพร้อมองค์ประกอบที่เกี่ยวข้องภายใต้งบประมาณก่อสร้างของกรมเจ้าท่า

		จึงเรียนมาเพื่อโปรดทราบ และโปรดยืนยันผลการหารือข้างต้นให้ถือเป็นข้อยุติ

			   ขอแสดงความนับถือ
</body>
</html>


